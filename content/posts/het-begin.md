+++
date = 2020-09-29T22:00:00Z
draft = true
images = ""
tags = ["aan-de-slag-voor-de-klas", "ask"]
title = "Het begin"

+++
"Wat is jouw 'why' in het leven?"

Nice, 2018. Na een laat ontbijt, een wandeling heuvelop, een snelle lunch en nog wat meer wandelen komen we uiteindelijk aan in de haven. Met vier vrienden zitten we op een terras met uitzicht op bootjes die zo nu en dan de haven binnenvaren, terug van een zonnige dag op het water. Met dit prachtige uitzicht komen we zomaar op deze grote vraag des levens.

Eerlijk gezegd heb ik geen idee wat ik op deze vraag moet antwoorden. Om wat tijd te winnen, vraag ik eerst aan hen hoe zij dat voor mij zien. Terwijl ik hun antwoorden aanhoor, denk ik tegelijkertijd na. Ik denk aan mijn studie informatica en wat ik daarmee in m'n dagelijkse werk en ook daarbuiten kan bereiken wat zou kunnen aansluiten op een "why". Ik denk aan het geven van atletiektraining aan de jeugd, wat ik sinds m'n vijftiende nu alwer een jaar of tien met veel plezier doe. Hoe dat allemaal past binnen de "why" waarvan ik zelf nog niet eens weet wat dat voor mij is, dat is een groot raadsel.

Totdat alle puzzelstukjes op hun plaats vallen...

Men spreekt wel eens van een eureka-moment. Zo'n gedachtenstroom die spontaan ontstaat tijdens het douchen of een lange wandeling. Een moment dat alle losse eindjes plots aan elkaar verbind. Als er werkelijk zoiets bestaat, dan is dat wat me overkomt op het terras in de haven van Nice. Een plek die je van tevoren niet voor zo'n moment had uitgekozen, als je daar Ã¼berhaupt over had nagedacht.

Ik ben developer, een professie met veel uitdaging waar ik veel plezier aan beleef. Ik ben actief bij de Coderdojo